Dōnātī
Grammaticī Urbis Rōmae
Ars Grammatica

* Dē Vōce
Vōx est āēr ictus sēnsibilis audītū, quantum in ipsō est. Omnis vōx aut articulāta est aut cōnfūsa. Articulāta est quae litterīs conprehendī potest, cōnfūsa quae scrībī nōn potest.

* Dē Litterā
Littera est pars minima vōcis articulātae. Litterārum aliae sunt vōcālēs, aliae cōnsonantēs. Cōnsonantium aliae sunt sēmivocālēs, aliae mūtae. Vōcālēs sunt quae per sē prōferuntur et per sē syllabam faciunt. Sunt autem numerō quīnque: ā, ē, ī, ō, u. Hārum duae, ī et u, trānseunt in cōnsonantium potestātem. Cum aut ipsae inter sē geminantur aut cum aliīs vōcālibus iunguntur, ut Iūnō, vātēs. Hae etiam mediae dīcuntur, quia in quibusdam dictiōnibus expressum sōnum nōn habent: ī, ut vir; u, ut optumus. Extrā quam fōrmam u littera interdum nec vōcālis nec cōnsonāns habētur, cum inter q litteram cōnsonantem et aliquam vōcālem cōnstituitur, ut quoniam, quidem. Huic item digammōn adscrībī solet, cum sibi ipsa praepōnitur, ut servus, vulgus. Nam ī litteram geminārī in ūnā syllabā posse plūrimī negant. Latīnae vōcālēs omnēs et prōducī et corripī possunt. Atque hīs solīs adspīrārī quīdam exīstimant. Sēmivocālēs sunt quae per sē quidem prōferuntur, sed per sē syllabam nōn faciunt. Sunt autem numerō septem: f, l, m, n, r, s, x. Ex hīs ūna duplex est, x, et liquidae quattuor: l, m, n, r, ex quibus l et r faciunt commūnem syllabam, et s littera suae cuiusdam potestātis est, quae in metrō plērumque vim cōnsonantīs āmittit. Item ex illīs f litterā superpōnitur liquidīs (l vel r), quem ad modum mūtā quaelibet, et commūnem syllabam facit. Mūtae sunt quae nec per sē prōferuntur nec per sē syllabam faciunt. Sunt autem numerō novem: b, c, d, g, h, k, p, q, t. Ex hīs supervacuae quibusdam videntur k et q; quī nesciunt, quotiēns ā sequitur, k litteram praepōnendam esse, nōn c; quotiēns u sequitur, per q, nōn per c scrībendum. h interdum cōnsonāns interdum adspīrātiōnis crēditur nota. y et z remanent, quās litterās propter Graecā nōmina admīsimus: altera namque vōcālis, altera est cōnsonāns duplex. Unde fit, ut quīdam putant, Latīnās litterās nōn plūrēs esse quam decem et septem, sī quidem ex vīgintī et tribus ūna adspīrātiōnis nota est, ūna duplex, duae supervacuae, duae Graecae. Accidunt ūnī cuique litterae tria, nōmen figūrā potestās. Quaeritur enim, quid vocētur littera, quā figūra sit, quid possit.

* Dē Syllabā
* Dē Pedibus
* Dē Tonīs
* Dē Positūrīs
* Dē Partibus Ōrātiōnis
  Partēs ōrātiōnis sunt octo: nōmen, prōnōmen, verbum, adverbium, participium, coniūnctiō, praepositiō, interiectiō. Ex hīs duae sunt prīncipālēs partēs ōrātiōnis, nōmen et verbum. Latīnī articulum nōn adnumerant, Graecī interiectiōnem. Multī plūrēs, multī pauciōrēs partēs ōrātiōnis putant. Vērum ex omnibus trēs sunt, quae sex cāsibus īnflectuntur: nōmen, prōnōmen, et participium.
** Dē Nōmine
   Nōmen est pars ōrātiōnis cum cāsū corpus aut rem propriē commūniterve significāns, propiē, ut Rōma, Tiberis; commūniter, ut urbs, flūmen. Nōminī accidunt sex: quālitās, conparātiō, genus, numerus, figūra, cāsus. Nōmen ūnīus hominis, appellātiō multōrum, vocābulum rērum est. Sed modo nōmina generāliter dīcimus.
   Quālitās nōminum bipertita est. Aut enim propria sunt nōmina aut appellātīva. Propriōrum nōminum secundum Latīnōs quattuor sunt speciēs: praenōmen, nōmen, cognōmen, agnōmen; ut Pūblius Cornēlius Scīpiō Āfricānus. Omnia praenōmina aut singulīs litterīs notantur, ut G, P, aut bīnīs, ut Gn, aut ternīs, ut Sex. Appellātīvōrum nōminum speciēs multae sunt. Alia enim sunt corporālia, ut homō, terra, mare; alia incorporālia, ut pietās, iūstitia, dignitās. Alia sunt prīmae positiōnis, ut mōns, schola; alia dērīvātīva, ut montānus, scholasticus; alia dēminūtīva, ut monticulus, scholasticulus. Dēminūtīvōrum trēs sunt gradūs: quōrum fōrma quam magis minuitur, crēscit saepe numerus syllabārum. Sunt etiam quasi dēminūtīva, quōrum orīgō nōn cernitur, ut fābula, maculā, tabulā, vinculum. Sunt nōmina tōta Graecae dēclīnātiōnis, ut Themistō, Calypsō, Pan; sunt tōta conversā in Latīnam rēgulam, ut Polydeucēs Pollūx, Odysseus Ulixēs; sunt inter Graecam Latīnamque fōrmam, quae notha appellantur, ut Achillēs, Agamemno. Sunt alia homōnyma, quae ūnā appellātiōne plūra significant, ut nepōs, aciēs, ariēs: sunt alia synōnyma vel polyonoma, ut terrā humus, ēnsis mucrō gladius. Alia patrōnymica, ut Atrīdēs Pēlīdēs: haec et ab avīs et ā mātribus saepe fīunt. In hīs quae Graecā sunt, sīve masculīna fuerint sīve fēminīna, Graecam magis servābimus rēgulam. Hōrum masculīna aut in -dēs exeunt, Ut Atrīdēs ab Atreō, aut in -iūs, ut Pelcius ā Pelcō, aut in -īōn, ut Nērion ā Nēreō; fēminīna autem aut in -is exeunt, ut Atriēs, aut in -as, ut Pēlēiās, aut in -nē, ut Nērīnē. Sunt etiam etētica, id est possessīva, quae in -iūs exeunt, ut 'Euandrius ēnsīs', 'Agamemnoniaeque Mycēnae'. Sunt alia mediae significātiōnis et adiectā nōminibus, ut magnus, fortis: dīcimus enim 'magnus vir', 'fortis exercitus': haec etiam epitheta dīcuntur, id est adiectīva. Sunt alia quālitātis, ut bonus, malus; alia quantitātis, ut magnus, parvus; alia gentis, ut Graecus, Hispānus; alia patriae, ut Thēbānus, Rōmānūs; alia numerī, ut ūnus, dō; alia ōrdinis, ut prīmus, secundus: sed prīmus dē multīs, dē duōbus prior dīcitur, sīcut dē duōbus alterum dīcimus, dē multīs alium. Sunt alia ad aliquid dicta, ut pater, frāter; alia ad aliquid quāliter sē habentia, ut dexter, sinister: haec et conparātīvum gradum admittunt, ut dexterior, sinisterior. Sunt alia generālia, ut corpus animal, alia speciālia, ut lapis, homō, lignum; alia facta dē verbō, ut doctor, lēctor, alia participiīs similia, ut dēmēns, sapiēns, potēns; alia verbīs similia, ut comedō, palpō, contemplātor, speculātor: sed illā conparātiōne discernuntur, haec cāsibus.
   Conparātiōnis gradūs sunt trēs: positīvus, conparatīvus, superlātīvus; positīvus, ut fortis, conparatīvus, ut fortior, superlātīvus, ut fortissimus. Sed conparātīvus gradus generis est semper commūnīs. Conparantur autem nōmina quae aut quālitātem significant aut quantitātem. Sed nōn omnia per omnēs gradūs eunt. Aliquandō enim positīvus gradus tantum invenītur, ut mediocris; aliquandō positīvus et conparātīvus, ut senex, senior; aliquandō positīvus et superlātīvus, ut pius, piissimus: nam prō secundō gradū magis adverbium pōnimus, ut magis pius: aliquandō conparātīvus et superlātīvus, ut ulterior, ultimus; aliquandō superlātīvus tantum, ut novissimus. Extrā quam fōrmam sunt bonus et malus: dīcimus enim: bonus, melior, optimus; malus, peior, pessimus. Conparātiō nōminum propriē in conparātīvō et superlātiō gradū est cōnstitūtā. Nam positīvus perfectus et absolūtus est. Saepe autem conparātīvus gradus praepōnitur superlātīvō, ut stultior stultissimō et maior maximō. Saepe īdem minus ā positīvō significat, quamvīs recipiat conparātiōnem, ut 'mare Ponticum dulcius quam cētera'. Saepe īdem prō positīvō positus minus significat et nūllī conparātur, ut: 'iam senior, sed crūda deō viridisque senectūs.' Sunt nōmina significātiōne diminūtīvā, intellēctū conparātīva, ut grandiusculus, maiusculus, minusculus. Conparatīvō et superlātīvō graduī tam aut minus aut minimē aut magis aut maximē adicī nōn oportet; adiciuntur autem positīvō tantum: dīcimus enim tam bonus, tam malus, minus bonus, minus malus, minimē bonus, minimē malus, magis bonus, magis malus, maximē bonus, maximē malus. Conparātīvus gradus ablātīvō cāsuī adiungitur utriusque numerī: sed tunc hoc ūtimur, cum aliquem vel aliēnō vel suō generī conparāmus, ut 'Hector fortior Diomēde' vel 'audācior Troiānīs fuit', dīcimus autem et 'fortior hic quam ille est'. Superlātīvus autem genetīvō tantum plūrālī adiungitur; sed tunc hoc ūtimur, cum aliquem suō generī conparāmus, ut 'Hector fortissimus Troiānōrum fuit'. Plērumque superlātīvus prō positīvō pōnitur et nūllī conparātur, ut Iuppiter optimus maximus. Interdum conparātīvus gradus nōminātīvō adiungitur, ut 'doctior hic quam ille est'.
   Genera nōminum sunt quattuor: masculīnum, fēminīnum, neutrum, commūne. Masculīnum est cui numerō singulārī cāsū nōminātīvō prōnōmen vel articulus praepōnitur hīc, ut hīc magister. Fēminīnum est cui numerō singulārī cāsū nōminātīvō prōnōmen vel articulus praepōnitur haec, ut haec Mūsa. Neutrum est cui numerō singulārī cāsū nōminātīvō prōnōmen vel articulus praepōnitur hōc, ut hoc scamnum. Commūne est quō simul masculīnum fēminīnumque significat, ut hic et haec sacerdōs. Sex ex hīs vel prīncipālia vel sōla genera duo sunt, masculīnum et fēminīnum. Nam neutrum et commūne dē utrōque nāscuntur. Est etiam trium generum commūne, quō omne dīcitur, ut hic et haec et hoc fēlīx. Est epicoenon vel prōmiscuum, quō sub ūnā significātiōne marem ac fēminam conprehendit, ut passer aquila. Sunt praetereā alia sonō masculīnē, intellēctū fēminīna, ut Eunūchus cōmoedia, Orestēs tragoedia, Cantaūrus nāvis; alia sōnō fēminīna, intellēctū masculīna, ut Fenestellā scrīptor, Aquila ōrātor; alia sōnō neutra, intellēctū fēminīna, ut Phronēsium mulier vel Glycerium; alia sōnō fēminīna, intellēctū neutra, ut poēma, schēma; alia sōnō masculīna, intellēctū neutra, ut pelagus, vulgus. Sunt praetereā nōmina in singulārī numerō alterīus generis et alterīus in plūrālī, ut balneum, Tartarus, caelum, porrum, caepe, locus, iocus, forum. Sunt item nōmina incertī generis inter masculīnum et fēminīnum, ut cortex, simplex, rādīx, fīnis, stirps, pīnus, pampinus, diēs. Sunt incertī generis inter masculīnum et neutrum, ut frēnum, clipeus, vulgus, specus. Sunt incertī generis inter fēminīnum et neutrum, ut buxus, pirus, prūnus, mālus: sed neutrō frūctum, fēminīnō ipsās arborēs saepe dīcimus. Sunt etiam genera nōminum fīxa, sunt mōbilia. Fīxa sunt quae in alterum genus flectī nōn possunt, ut māter, soror, pater, frāter. Mōbilia autem aut propria sunt et duo genera faciunt, ut Gāius Gāia, Marcius Marciā, aut appellātīva sunt et tria faciunt, ut bonus bona bonum, malus mala malum. Sunt item alia nec in tōtum fīxa nec in tōtum mōbilia, ut dracō dracaena, leō leaena, gallus gallīna, rēx rēgīna. Sunt alia dēminūtīva quae nōn servant genera quae ex nōminibus prīmae positiōnis accēpērunt, ut scūtum scutulā scutella, pistrīnum pistrilla, canis canīculā, rānā rānunculus, statua statunculum.
   Nōmen in -a vōcālem dēsinēns nōminātīvō cāsū numerō singulārī aut masculīnum est, ut Agrippā, aut fēminīnum, ut Marciā, aut commūne, ut advena, ut neutrum, ut toreuma; sed tamen Graecum est. Nōmen in -e vōcālem dēsinēns nōminātīvō cāsū numerō singulārī aut fēminīnum Graecum est, ut Euterpē, aut neutrum Latīnum, ut sedīle. Nōmen in -i vōcālem dēsinēns nōminātīvō cāsū numerō singulārī aut neutrum Graecum est, ut gummī, sināpī; aut trium generum est aptoton, ut frūgī, nihilī. Nōmen in -o vōcālem dēsinēns nōminātīvō cāsū numerō singulārī aut masculīnum est, ut Scīpiō, aut fēminīnum, ut Iūnō, aut commūne, ut pomilīō vel pāpiliō. Nōmen in -u vōcālem dēsinēns nōminātīvō cāsū numerō singulārī tantum neutrum est, ut cornū, genū, gelū, specū, verū. Sed haec omnia et quae in cōnsonantēs dēsinunt et dīversās rēgulās et multiplicēs habent.
   Numerī sunt duo, singulārīs et plūrālīs: singulāris, ut hīc sapiēns, plūrālis, ut hī sapientēs. Est et duālis numerus, quī singulāriter ēnūntiārī nōn potest, ut hī ambō, hī duo. Sunt etiam nōmina numerō commūnia, ut rēs, nūbēs, diēs, fīnēs. Sunt semper singulāria generis masculīnī, ut pulvis, sanguis; semper plūrālia, ut manēs Quirītēs, cancellī; semper singulāria generis fēminīnī, ut pāx, lūx; semper plūrālia, ut Kalendae, nūndinae, fēriae, quadrīgae, nūptiae, scālae, scōpae; semper singulāria generis neutrī, ut pūs, vīrus, aurum, argentum, oleum, ferrum, trīticum, et ferē cētera quae ad mēnsūram pondusve referuntur, quamquam multa cōnsuētūdine ūsūrpāta sint, ut vīna, mella, hordea: sunt semper plūrālia eiusdem generis, ut arma, moenia, Flōrālia, Sāturnālia. Sunt quaedam positiōne singulāriā, intellēctū plūrālia, ut populus, conventus, contiō, plēbs: sunt quaedam positiōne plūrālia, intellēctū singulāria, ut Athēnae Cūmae, Thēbae, Mycēnae.
   Figurae nominibus accidunt duae, simplex et composita: simplex, ut doctus, potens; conposita, ut indoctus, impotens. Conponuntur autem nomina modis quattuor: ex duobus integris, ut suburbanus; ex duobus corruptis, ut efficax, municeps; ex integro et corrupto, ut ineptus, insulsus; ex corrupto et integro, ut pennipotens, nugigerulus. Conponuntur etiam de conpluribus, ut inexpugnabilis, inperterritus. In declinatione conpositorum nominum animadvertere debemus ea quae ex duobux nominativis conposita fuerint ex utraque parte per omnes casus declinari, ut eques Romanus, praetor urbanus; quae ex nominativo et quolibet alio casu conposita fuerint ea parte declinari tantum, qua fuerit nominativus casus, ut praefectus equitum, senatus consultum. Providendum est autem ne ea nomina conponamus, quae aut conposita sunt aut conponi omnino non possunt.
   Figūrae nōminibus accidunt duae, simplex et compositā: simplex, ut doctus, potēns; conposita, ut indoctus, impotēns. Conpōnuntur autem nōmina modīs quattuor: ex duōbus integrīs, ut suburbānus; ex duōbus corruptīs, ut efficāx, mūniceps; ex integrō et corruptō, ut ineptus, īnsulsus; ex corruptō et integrō, ut pennipotēns, nūgigerulus. Conpōnuntur etiam dē conplūribus, ut inexpugnābilis, inperterritus. In dēclīnātiōne conpositōrum nōminum animadvertere dēbēmus ea quae ex duōbus nōminātīvīs conposita fuerint ex utrāque parte per omnēs cāsūs dēclīnārī, ut eques Rōmānus, praetor urbānus; quae ex nōminātīvō et quōlibet aliō cāsū conposita fuerint eā parte dēclīnārī tantum, qua fuerit nōminātīvus cāsus, ut praefectus equitum, senātūs cōnsultum. Prōvidendum est autem nē ea nōmina conpōnāmus, quae aut conposita sunt aut conpōnī omnīnō nōn possunt.
   Cāsūs sunt sex: nōminātīvus, genitīvus, dativus, accūsātīvus, vocātīvus, ablātīvus. Ex hīs duo rēctī appellantur, nōminātīvus et vocātīvus, reliquī oblīquī vel appendicēs. Ablātīvum Graecī nōn habent: hunc quīdam Latīnum, nōn nūllī sextum cāsum appellant. Est autem nōminātīvus hīc Catō, genetīvus huius Catōnis, datīvus huic Catōnī, accūsātīvus hunc Catōnem, vocātīvus ō catō, ablātīvus ab hōc Catōne. Quīdam adsūmunt etiam septimum cāsum, quī est ablātīvō similis, sed sine praepositiōne ab, ut sit ablātīvus cāsus 'ab ōrātōre veniō', septimus cāsus 'ōrātōre magistrō ūtor'. Sunt autem fōrmae cāsuālēs sex, ex quibus sunt nōmina alia monoptōta, alia diptōta, alia triptōta, alia tetraptōta, alia pentaptōta, alia hexaptōta. Sunt praeter haec aptōta, quae neque per cāsūs neque per numerōs dēclīnantur, ut frūgī, nihilī, nēquam, fās, nefās, nūgās. Dē quā fōrmā sunt etiam nōmina numerōrum ā quattuor usque ad centum. Nam ab ūnō usque ad trēs per omnēs cāsūs numerī dēclīnantur, et item ā ducentīs et deinceps praeter mīlle. Sunt nōmina, quōrum nōminātīvus in ūsū nōn est, ut sīquis dīcat hunc laterem vel ab hāc diciōne. Item per cēterōs cāsūs nōmina multa dēficiunt. Sunt praetereā nōmina, quōrum alia genetīvum cāsum trahunt, ut ignārus bellī, sēcūrus amōrum; alia dativum, ut inimīcus malīs, congruus paribus; alia accūsātīvum, sed figūrātē, ut exōsus bella, praescius futūra; alia ablātīvum, ut secundus ā Rōmulō, alter ā Syllā; alia septimum cāsum, ut dignus mūnere, mactus virtūte.
   Omnia nōmina ablātīvō cāsū singulārī quīnque litterīs vōcālibus terminantur, sed ea dumtaxat quae nōn sunt aptōta: in illīs enim rēgula nōn tenētur. Quaecumque nōmina ablātīvō cāsū singulārī ā litterā fuerint termināta, genetīvum plūrālem in -rum syllabam mittunt, dativum et ablātīvum in -is, ut ab hāc Mūsā, hārum Mūsārum, hīs et ab hīs Mūsīs. Necesse est autem contrā hanc rēgulam dēclīnentur eā nōmina, in quibus genera discernenda sunt, ut ab hāc deā, hārum deārum, hīs et ab hīs deābus, nē, sī deīs dīxerīmus, deōs, nōn deās significāre videāmur. Quaecumque nōmina ablātīvō cāsū singulārī -ē litterā correpta fuerint termināta, genetīvum plūrālem in -um syllabam mittunt, dativum et ablātīvum in -bus, ut ab hōc pariete, hōrum parietum, hīs et ab hīs parietibus. Contrā hanc rēgulum invenīmus ab hōc vāse, hōrum vāsōrum, hīs et ab hīs vāsīs. Sī vērō ē prōducta fuerint termināta, genetīvum plūrālem in -rum syllabum mittunt, dativum et ablātīvum  in -bus, ut ab hāc rē, hārum rērum, hīs et ab hīs rēbus; et haec rēgulā propriē fēminīnī generis putātur. Quaecumque nōmina ablātīvō cāsū singulārī -ī litterā fuerint termināta, genetīvum plūrālem in -ium syllabam mittunt, dativum et ablātīvum in -bus, ut ab hāc puppī, hārum puppium, hīs et ab hīs puppibus. Huius modī nōmina cāsum accūsātīvum plūrālem propter differentiam melius in -is quam in -es syllabam terminant, ut hās puppis, nāvis, clāvis. Eōrum autem nōminum, quae genetīvō cāsū plūrālī in -ium syllabam exīre possunt, trīna rēgula est: ūna eōrum est, quae nōminātīvō cāsū singulārī -n et -s litterīs terminantur, ut mōns montium; alter eōrum, quae ablātīvō cāsū singulārī -e correpta fīniuntur et fēminīna sunt, ut ab hāc clāde hārum clādium, caede caedium; tertia eōrum, quae ablātīvō cāsū singulārī -i litterā terminantur, ut ab hāc restī hārum restium. Sed haec rēgulā etiam accūsātīvum cāsum singulārem interdum per -i litteram prōfert, ut hanc restim, hanc puppim. Hōrum multa cernimus cōnsuētūdine conmūtātā. Quaecumque nōmina ablātīvō cāsū singulārī -o litterā fuerint termināta, genetīvum plūrālem in -rum syllabam mittunt, dativum et ablātīvum in -is, ut ab hōc doctō, hōrum doctōrum, hīs et ab hīs doctīs. Contrā hanc rēgulam invenīmus ab hāc domō, domōrum, domibus et ab hōc iūgerō, iūgerōrum, iūgeribus. Sed scīre dēbēmus multa quidem veterēs aliter dēclīnāsse, ut ab hāc domū, hārum domuum, domibus, et ab hōc iūgere, iūgerum, iūgeribus, vērum euphōniam in dictiōnibus plūs interdum valēre, quam analogiam vel rēgulam praeceptōrum. Quaecumque nōmina ablātīvō cāsū singulārī -u litterā fuerint termināta, genetīvum plūrālem in -uum syllabam mittunt, gemināta -u littera, dativum et ablātīvum in -bus, ut ab hōc flūctū, hōrum flūctuum, hīs et ab hīs flūctibus. Nam nihil necesse est retinēre -u litteram et flūctubus dīcere, cum artubus necessitāte dicāmus, nequīs nōs artēs, nōn artūs significāre velle exīstimet.
   In hanc rēgulam nōn veniunt, ut dictum est, aptōta nōmina, ut est fās, nefās, nēquam, nihilī, nūgās; nōn veniunt tantum plūrālia, ut Sāturnālia, Vulcānālia, Conpitalia; nōn veniunt quae ā Graecīs sūmpsimus, ut emblēma, epigramma, stemma, poēma, schēma: nam huius fōrmae nōmina veterēs etiam fēminīnō genere dēclīnābant. In hīs rēgulīs analogia vel ex conlātiōne positīvōrum nōminum vel ex dēminūtiōne cognōscitur. Meminerīmus autem Graecā nōmina ad Graecam fōrmam melius dēclīnārī, etsī illa nōn nūllī ad Latīnōs cāsūs cōnātur īnflectere. Duodecim autem omnīnō litterīs nōminātīvō cāsū singulārī Latīna nōmina terminantur, vōcālibus quīnque, sēmivocālibus sex, mūta ūna: a e i o u l m n r s x t, ut tabulā, sedīle, frūgī, ratiō, genu, mel, scamnum, flūmen, arbor, flōs, nox, caput. Adiciunt quīdam c, ut allēc, lac.

** Dē Prōnōmine

** Dē Verbō
** Dē Adverbiō
** Dē Participiō
   Participium est pars ōrātiōnis dicta, quod partem capiat nōminis, partem verbī. Recipit enim ā nōmine genera et cāsūs, ā verbō tempora et significātiōnēs, ab utrōque numerum et figūram. Participiīs accidunt sex: genus, cāsus, tempus, significātiō, numerus, figūra.
   Genera participiīs accidunt quattuor, masculīnum, ut lēctus, fēminīnum, ut lēcta, neutrum, ut lectum, commūne tribus generibus, ut legēns. Nam omnia praesentis temporis participia generis sunt commūnīs. Cāsūs totidem sunt participiōrum, quot et nōminum: nam per omnēs cāsūs etiam participia dēclīnantur. Tempora participiīs accidunt tria: praesēns, praeteritum, et futūrum, ut luctāns luctātus, luctātūrus. Significātiōnēs participiōrum ā generibus verbōrum sūmuntur. Veniunt enim participia ā verbō āctīvō duo, praesentis temporis et futūrī, ut legēns, lēctūrus; ā passīvō duo, praeteritī temporis et futūrī, ut lēctus legendus; ā neutrō duo, sīcut ab āctīvō, praesentis temporis et futūrī, ut stāns statūrus; ā dēpōnentī tria: praesentīs, praeteritī, et futūrī, ut luctāns, luctātus, luctātūrus; ā commūnī quattuor: praesentīs, praeteritī, et duo futūra, ut crīmināns, crīminātus, crīminātūrus, crīminandus. Inchoātīva participia praesentis temporis sunt tantum, ut horrēscēns, tepēscēns, calēscēns. Dēfectīva interdum alicuius sunt temporis, ut soleō, solēns, solitus, interdum nūllīus, ut ab eō quod est meminī nūllum participium reperītur: interdum ā nōn dēfectīvō verbō participia dēfectīva sunt, ut ab eō quod est studeō studēns, futūram tempus nōn habet. Ab inpersōnālī verbō participia nisi ūsūrpāta nōn veniunt. Numerus participiīs accidit uterque, singulāris et plūrālis: singulāris, ut hīc legēns, plūrālis, ut hī legentēs. Figūra item participiōrum duplex est. Aut enim simplicia sunt participia, ut scrībēns, aut conposita, ut dēscrībēns. Conpōnī etiam participia quattuor modīs possunt.
  Sunt nōmina speciem participiōrum habentiā, ut tunicātus, galeātus, quae quia ā verbō nōn veniunt, nōn sunt participiīs applicanda. Ex quibus sunt etiam illa quae, cum participia videantur, verbōrum tamen significātiōne prīvāta sunt, ut prānsus, cēnātus, placita, nūpta, triumphāta, rēgnāta: nam prandeor, cēnor, placeor, nūbor, triumphor, rēgnor nōn dīcitur. Sunt item alia participia, quae acceptā praepositiōne et ā verbīs et ā participiīs recēdunt, ut nocēns, innocēns: nam noceō dīcitur, innoceō nōn dīcitur. Sunt velutī participia, quae ā verbō veniunt et, quia tempus nōn habent, nōmina magis quam participia iūdicantur, ut furibundus moribundus. Sunt multa participia eādem et nōmina, ut passūs, vīsūs, cultūs, quae tamen et in cāsibus discrepant et dē temporibus dīnōscuntur. Sunt participia dēfectīva, quae per omnia tempora īre nōn possunt, ut coeptus, urguendus. Sunt participia, quae acceptā conparātiōne fīunt nōmina, ut acceptus incēnsus, acceptior incēnsior. Adverbia dē participiīs fierī posse nōn nūllī negant; sed hōs plūrimae lēctiōnis revincit auctōritās.

** Dē Coniūnctiōne
** Dē Praepositiōne
** Dē Interiectiōne
* Dē Barbarismō
* Dē Soloecismō
* Dē Cēterīs Vitiīs
* Dē Metaplasmō
* Dē Schēmatibus
* Dē Tropīs
